\section{FPGA}
\label{sec:FPGA}
FPGA'en er leddet mellem mikrocontrolleren og motorene på PTS.
Følgende opgaver til FPGA'en er fastsat af projektbeskrivelsen:

\begin{itemize}
\itemsep1pt
	\item Kommunikation med mikrocontrolleren vha. SPI.
	\item Generering af PWM-signaler til motorerne på PTS.
	\item Optælling af motorernes rotationer vha. encoderne på PTS.
\end{itemize}
I projektet er der anvendt et BASYS2 board\footnote{Datablad \citep{basys2}}, der programmeres i VHDL\footnote{VHSIC Hardware Description Language}.

\subsection{Valg i opbygning af FPGA funktionalitet}
Eftersom de fleste krav til FPGA'en er givet af projektbeskrivelsen, er der ikke 
lavet noget større analysearbejde af FPGA'ens funktionalitet. Undervejs i 
udviklingen af funktionaliteten er der dog taget nogle valg, som beskrives nedenfor.

For at lave et system med lav kobling er det forsøgt at lave 
generiske komponenter til de funktionaliteter, der er af generel art. 
Til varetagelse af den resterende funktionalitet er der skrevet applikationsspecifikke 
komponenter.
Dette sikrer at koden er let at udbygge og genbruge.

\textbf{PWM}\\
Der skal fra FPGA'en genereres PWM-signaler til styring af motorerne på PTS.
Det ønskes at have en PWM-frekvens, der ikke ligger i det hørbare område, hvilket ca. går op til 20 [kHz] \citep{Hearingrange}. 
Det ønskes at have en opløsning på PWM-duty cycle, der er mindst ligeså høj som 
opløsningen på PTS's positionsencodere, for ikke at forringe opløsningen på reguleringen. 
Det er derfor valgt at repræsentere PWM-duty cycle med 11 bit. 
Ved 11 bits opløsning på PWM-duty cycle og brug af BASYS2 boardets interne clock på 50 [MHz] bliver PWM-frekvensen,
ligning \ref{eq:pwmfreq}, over det hørbare frekvensområde.

\begin{equation}
  f_{PWM}=\frac{50 \text{ [MHz]}}{2^{11}} = 24,41 \text{ [kHz]}
	\label{eq:pwmfreq}
\end{equation}

\textbf{Kalibrering af motorposition}\\
PTS skal kunne tændes i en tilfældig position og derefter kalibreres.
På PTS er placeret en magnet på hver af rammerne.
Kalibreringen af motorpositionen kan laves ved at sørge for at magneterne drejer forbi 
de to Hall sensorer, der er placeret på systemet. 
Funktionaliteten der skal være på FPGA'en er at opfange outputtet fra 
Hall sensorerne og nulstille den tilhørende position.
Dog viste det sig, at Hall sensorernes output ikke kun er højt på ét encodertick, 
men derimod adskillige. Det er nødvendigt at FPGA'en tager højde for 
dette. Implementeringen er beskrevet i appendix \ref{sec:fpgaappendix}.

\subsection{Implementering på FPGA}
På figur \ref{fig:FPGA_blok} ses et simplificeret diagram over komponenterne på FPGA'en. 
De grønne bokse angiver komponenter på FPGA'en, mens de grå cirkler angiver, hvad der ikke ligger på 
FPGA'ens chip. Pilene imellem FPGA'ens komponenter angiver retningen af 
datastrømme. Diagrammet er simplificeret ved at vise to ens komponenter som én. 
F.eks. er der ikke én tick counter komponent på FPGA'en, men derimod to.
Herunder følger en forklaring på hvordan de tre krav til FPGA'en er opnået. For 
yderligere forklaring af komponenterne henvises til appendix 
\ref{sec:fpgaappendix}.

\begin{figure}[!th]
\centering
\begin{tikzpicture}[node distance = 5 cm,scale=1]
\include*{./graphics/FPGA_blok}
\end{tikzpicture}
\caption[Diagram over FPGA komponenter]{Simplificeret diagram over komponenterne på FPGA'en.}
\label{fig:FPGA_blok}
\end{figure}

\subsection[Kommunikation]{Kommunikation med mikrocontrolleren vha. SPI}
På FPGA'en er implementeret en SPI slave der modtager data fra 
mikrocontrolleren. Data føres, i komponenten SPI, fra MISO ind i FPGA'en og fra FPGA'en ud på 
MOSI. Til mikrocontrolleren sendes skiftevis motorposition fra pan og tilt.

\subsection{Generering af PWM-signal}
I PWM komponenten genereres PWM-signalerne på baggrund af duty cycle-værdier modtaget via SPI. 
PWM-signalet bliver genereret ved at tælle en tæller op fra 0 til 2047 med 50 [MHz].
PWM udgangen sættes høj indtil tælleren når duty cycle-værdien og sættes lav 
ellers. Hermed er der genereret et PWM-signal med en frekvens på 24,4 [kHz].

\subsection{Optælling af motorernes rotationer vha. encoders på PTS}
Da encoderne på motorerne er quadrature,
er det muligt at bestemme både retning og tælle rotationer på motoren. 
Dette sker i komponenten tick counter der afhængigt af inputtet fra encoderne tæller positionen op eller 
ned.
Når der tælles ned fra 0 bliver ticks sat til 1079 
og når der tælles op fra 1079 bliver ticks sat til 0.
Resetsignal modtages fra komponenten tick reset, første gang pan og/eller tilts magnet bevæger 
sig over Hall sensorerne.

\subsection{Delkonklusion}
FPGA'en fungerer som simpel slave i SPI-overførselen med mikrocontrolleren.
FPGA'en holder styr på pan og tilts motorpositon samt producerer PWM-signalerne 
med en frekvens på 24,4 [kHz] og en opløsning på 2048.