\section{Diskussion}
\label{sec:diskussion}
Den matematiske model for PTS fundet på baggrund af
målinger af motorparametre og beregning af inertimomenter
er til en vis grad blevet verificeret vha. en test af åbensløjferesponsen.
Den største mangel ved den matematiske model er, at den ikke indeholder en dødzone
af PWM-duty cycles, der ikke kan accelerere systemet. Det vurderes
at simuleringen af systemet er nøjagtig, når der tages højde for dødzonen.

Reguleringssystemet er blevet simuleret i MATLAB Simulink, og på baggrund af denne simulering
er to sæt af regulatorparametre \(K_p\) og \(K_i\) til to PI-regulatorer blevet fundet.
Disse parametre vurderes til at skulle justeres
i forhold til eksperimentelle målinger på det fysiske system, da simuleringen kun er en tilnærmelse.

Regulatorernes parametre er med Trial-and-Error metoden blevet justeret,
med udgangspunkt i simuleringsresultaterne.
Justeringen viste, at det i praksis er nødvendigt at anvende en PID-regulator til Pan-systemet,
og at de vha. simuleringen fundne regulatorparametre \(K_p\) og \(K_i\) for Tilt fungerer godt i praksis.
%Desuden blev det under justeringen fundet, at det kan forbedre regulatorernes ydeevne
%at justere dødzone-værdierne for Pan- og Tilt-systemerne.


Reguleringssløjfernes realtidskrav er blevet opfyldt af implementeringen på mikrocontrolleren,
og det vurderes derfor at den anvendte software-struktur og valget af skedulering
er passende til trackingen af lerdueparablen.
FPGA'en genererer PWM-signalerne og leverer positionsfeedback med høj hastighed,
og SPI-kommunikationens afviklingstid varierer meget lidt fra gang til gang.
Det vurderes derfor, at den digitale controllers forsinkelser samlet set ikke forværrer
reguleringens ydeevne betydeligt.

De to regulatorer overholder ikke altid kravspecifikationen.
I nogle forsøg opfylde systemet dog kravene om en Tracking fejl på under 1,02\degree{}
efter 0,557 [s].
Systemet tillader ikke megen parametervariation
som slid i drivremmene,
og det vurderes derfor, at mere avancerede regulatorer ville være mere velegnet til trackingen
af parablen.